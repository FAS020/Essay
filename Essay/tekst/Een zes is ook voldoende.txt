Een zes is ook voldoende

Mijn grafische leerweg begon al op het vmbo-b niveau, de middelbare school. Wanneer je speciaal onderwijs buitensluit is vmbo-b het laagste leerniveau dat iemand kan krijgen, het is ook niet gek dat ik dit advies kreeg want op de basisschool kregen mijn ouders en ik ieder jaar te horen dat er niet veel van mij terecht zou komen; dat ‘ze blij moesten zijn als ik met m’n 16e een baantje zou hebben. In de klas was ik voornamelijk alleen maar tekeningen aan het maken die vervolgens verscheurd werden door de juf voor de klas. 

De vmbo basis beroeps opleidingen zijn bedoeld om de leerlingen voor te bereiden op het mbo[1]. Naar mijn eigen ervaring wordt er gewoon een klas leerweg ondersteuning volgepropt met halve zolen, ‘mensen die niet kunnen leren’; waardoor je leerniveau alleen maar kan kelderen. Docenten werden weggepest of betrapt op het betasten van meisjes, onze vervanger was een alcoholist. Medestudenten deden de meest verschrikkelijke, gewelddadigste dingen bij elkaar; ‘safe to say’ dat ik blij was dat ik daar van af was. Door mijn te lage niveau kon ik niet in één keer door naar mbo 4 en moest ik eerst niveau 2 en eigenlijk zelfs 3 afronden voordat ik de opleiding Media Vormgever mocht doen.

Zoals elke ‘sad & mad whiteboy’ stereotype wordt ik rond mijn 16e verliefd op Punk-Rock en Grunnge. Dit heeft er toe geleid dat ik een eigen band vorm waar ik inmiddels al een aantal jaar mee optreed en die nog steeds actief is. Muziek heeft veel bijgedragen aan mijn manier van ontwerpen, provocatie en expressie is sinds ik mijn gitaar had ontdekt onmisbaar geworden. 

‘Sad & mad whiteboy stereotype’

De documentatie 'Montage of Heck' over het werk van Kurt Cobain[video][link], heeft er voor gezorgd dat ik de vervreemding dat mijn leerniveau en mijn makerschap met zich mee bracht te omarmen. Deze film was voor 16jarige ik heel indrukwekkend en heeft mij doen aansporen om zowel mijn muziek opnames als fysiek werk te archiveren, materialen te verzamelen en bewust te kijken naar mijn omgeving. Deze aangeleerde werkwijze, de verzamelwoede; doet mij ook verbinden aan de werkwijze van Karel Martens waarvan wij in jaar 4 HKU Graphic Design de tentoonstelling Unbound in het stedelijk museum bezoeken.[video][link]

Het laatste jaar mbo 4 had ik de keuze gemaakt om af te studeren op de richting conceptueel ontwerp, en tot mijn verbazing kwam het tekenen, archiveren en provoceren waarop ik altijd was bekritiseerd ineens van pas. Niet alle studenten ervaarde dit jaar als een kans om te ontplooien, de meerderheid voelde zich in de maling genomen dat het gene wat ze de afgelopen 3 jaar hebben geleerd nu ineens ‘niet goed meer is’. Dit is het jaar waarvan ik wist dat dit is wat ik wil doen, en dat terwijl ik hiervoor altijd een afschuw had aan 'school'.[mp3]
