Onvoorwaardelijke liefde

De kunst academie is de broedplaats die in mijn voorgaande onderwijs en omgeving ontbrak. Een plek waar ontzettend veel verschillende makers en werkplaatsen zijn. Ruimte voor experiment, toeval, het uitbreiden van skills, verdieping in technieken, alles wat een jonge maker nodig heeft om zicht te kunnen ontwikkelen. Dit is waar ik altijd op heb zitten wachten, waar ik het idee heb dat ik mezelf kan zijn. De eerste twee jaar aan de academie merk ik pas echt wat ik al die tijd heb gemist, mijn kritiek op het onderwijs waar ik vandaan kom groeit. Waarom zou een praktisch ingestelde opleiding niet met analoge technieken werken? Is het puur alleen omdat de norm van productie nu digitaal is?

Het is pas sinds kort dat ik het verschil tussen een grafisch vormgever en een grafisch ontwerper realiseer. Voorheen dacht ik dat het puur status/niveau gerelateerd is, hoeveel geld je gaat verdienen, maar dat is niet zo. Een vormgever is iemand die produceert en een ontwerper… daar zijn de meningen over verdeeld, maar voor mij is een ontwerper iemand die reageert. Een mbo’er leert om een resultaat te behalen en ziet zijn werkproces als een checklist[2]. Ik kan mij nog herinneren dat wanneer mijn klas op het mbo 'bijvoorbeeld' een poster opdracht kregen waar er verplicht schetsen voor gemaakt moesten worden, dat er binnen 'no-time' een digitale poster in elkaar werd gezet en achteraf verschillende schets adaptaties. Een werkproces bestaat daar uit moeten en afvinken en aan de academie mag je ontdekken door te maken(spelen/experimenteren).

De leerhouding dat de mbo-er wordt aangeleerd is iets waar ik mij tijdens mijn stage bij de GWA (Grafische Werkplaats Amsterdam) veel mee bezig heb gehouden. Analoge technieken introduceren aan het grafische mbo, dat was mijn doel; het gebrek dat ik zelf heb ervaren oplossen. Tijdens de open dag van het Media College kom ik in contact met mijn oud docent en doe mijn voorstel. Het idee is om een reeks gastlessen te geven met een workshop die de studenten analoge grafische technieken leert.

Tijdens mijn stage bij GWA leer ik niet alleen veel dieper in de technieken te duiken, workshops te organiseren, maar ook kom ik meer te weten over mezelf. Door het verdiepen in de werkplaats realiseer ik mij hoe belangrijk ik deze plek vindt, dat een creatieve plek zoals dit niet kan voortbestaan zonder belangstelling en bijdragen, een onvoorwaardelijke liefde.




(Status kloof tussen mbo hbo, dat begrijp jij toch niet)
